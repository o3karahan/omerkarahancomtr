---
title: Hidrolik - Pnömatik nedir ve nasıl gelişmiştir ?
layout: tekil
category: Hidrolik ve Pnömatik
description : Endüstriyel alanda kullanılan , pnömatik ve hidrolik sistemler nelerdir , birbirine göre avantaj ve dezavantajları hakkında kısa bir bilgi.
keywords: hidrolik,pnömatik,endüstri,makina,mühendislik,elektrik,akışkan,gaz,kuvvet
links : [ 'http://www.abestindustrialsupply.com/blog/pneumatic-vs-hydraulic-test-efficiency/' ]
---

**Hidrolik** ve **Pnömatik** kavramları, diğer birçok bilimsel terim gibi bilimin gelişmesine tarih boyunca 
büyük katkı yapmış olan eski Yunanlıların , Yunan alfabesinden türetilmiştir.İlk çağlarda büyük ağaç kütlelerinin , 
nehirler yardımı ile taşınmasını , nakliye edilmesini kolaylaştıran hidrolik kuvvet , zaman içinde bilim ve mühendisliğin 
ışığında gelişmiş , günümüzde birçok endüstriyel uygulamada başrol oynamaya başlamıştır.Havayı , 
hava basıncını enerji kaynağı olarak kullanan pnömatik ise daha çok küçük ve orta ölçekli kuvvet gerektiren yerlerde , 
gerekli otomasyon teknolojisini sağlamak , hidrolik sistemleri desteklemek için kullanılmıştır. 
![Eskiden dev ağaç kütleleri su ile taşınırdı!](/yuklemeler/su-ile-agac-tasima.jpg){:class="" width="100%"}

<!--dahafazla-->

| Türkçe   |      Eski Yunanca    |  Detay |
|----------|--------------|------|
| Hidrolik |  ὑδραυλικόν όργανον | Dilimize **Fransızca'dan geçen bu kelimenin kökeni *su basıncı ile çalışan bir tür müzik makinası* 'dir.  |
| Pnömatik |    πνευματικά   |   Eski Yunanca'da rüzgar yada nefes anlamına gelen "pneuma" kelimesinden türetilmiştir. |

### Pnömatik ve hidrolik sistemler konusunda ;

Hidrolik ve Pnömatik , bir mekanik hareket sonucu , **gazın** yada **sıvının** sıkıştırılmaya çalışılması ile hat içinde çeşitli 
hareket elemanları ( pistonlar , motorlar ) harekete geçirmeyi temel alır.Bu düşüncenin temelinde aslında gazların ve sıvıların 
**sıkıştırmaya karşı göstermiş olduğu dirençlerin** 1'den küçük olması , böylece maddenin boşluklu yapısı kadarınca 
ve diğer kimyasal etkenler sonucunda kuvvet iletme özelliği kazanmaları yer almaktadır.Yani eğer siz bir sıvıyı dışa kapalı bir boru
içerisinde bir cisim ile itmeye çalışırsanız , sıvı özelliklerine bağlı olarak sıkıştırmaya karşı bir direnç gösterecektir fakat
ne kadar direnç gösterirse göstersin bu değer bir katı kadar olmayacak , sonuç olarak sıvı kendisine uygulanan bu baskıyı boru içerisinde
ilerleyerek ve güç ileterek tepkilendirecektir , sıvı eğer boru içerisinde bir engel ile karşılaşırsa hattaki basınç artacaktır , 
sıvı kendisine uygulanan bu engeli aşmak , enerjiyi tepkilendirmek için hattın borularına uyguladığı basıncı doğal olarak 
arttıracaktır.Bu durum aslında aynı şekilde Pnömatikte , yani hava ile güç aktarımının gerçekleştiği sistemlerde de geçerli fakat
hava , sıvılara oranla daha fazla sıkıştığı , sıkıştırmaya karşı direncinin daha düşük olması sebebi ile daha yüksek basınçların , kuvvet
, güç iletiminin istendiği , hassas kontrollerin gerçekleştirileceği ağır sistemlerde tercih edilmiyor , bunun yerine sanayi
tipi yağların kullanıldığı , daha yüksek güç iletimleri için ideal olan hidrolik sistemler kullanılıyor.

> | PSI ( İngiliz )   |      BAR    |  PA ( Pascal ) |
|----------|--------------|------|
| 100 Psi   |      6,85 Bar    |  6,85 . 10^5 Pa |
| 870 Psi   |      60 Bar    |  60 . 10^5 Pa |
| 1740 Psi   |      120 Bar    |  12 . 10^6 Pa |

| Ünite   |      Elemanlar    |  İş Tanımı |
|----------|--------------|------|
| Güç Ünitesi   |      Pompa , Şartlandırıcı , Filtre    |  Sisteme Akışkan , Gaz gücü sağlar. |
| Kontrol Ünitesi   |      Valfler , Elektrik    |  Borulardan akan gaz yada sıvının akış yönünü , durumunu kontrol eder. |
| İş Ünitesi   |      Silindirler , Motorlar , Özelleştirilmiş Makineler    |  Akışkanın sahip olduğu gücü , yararlı işe çevirir. |


Hidrolik ve Pnömatik sistemlerin hepsinde 3 temel ünite bulunmaktadır , bunlar ; **Güç ünitesi** , **Kontrol ünitesi** , **Hareket ünitesi**
bu ünitelerin tanımlandırılmasını **yukarıdaki** tabloda elimden geldiğince aktarmaya çalıştım. Sistem genelde güç ünitesi ile başlar
burada hava veya hidrolik için kullanılan sıvı basınçlandırılır ( enerjilendirilir ) , bu genelde hidrolik için 60 - 120 - 360 bar civarlarında olmaktadır ,
pnömatikte ise endüstriyel uygulamalarda maksimum çıkış basıncı olarak 100 psi tercih edilir.

<iframe width="100%" height="75%" src="https://www.youtube.com/embed/plxFeszbQD0" frameborder="0" allowfullscreen></iframe>

Hidrolik ve Pnömatik hatlar genelde **Pompa** adı verdiğimiz elektrik enerjisi ile beslenen **mekanik cihazlar** kullanılır , bu makinalar
elde ettikleri mekanik enerjiyi , hidrolik ve pnömatik güç üretmek için kullanır , yukarıda bunun youtube üzerinde bulduğum bir
güç ünitesinin videosunu paylaşmaya çalıştım.Burada pompa dişlileri akışkanı tanktan ( inlet ) vakumluyor ve basınçlı bir şekilde ( outlet )
hatta sunuyor , aynı durum pnömatikte kompresörler için de geçerli , kompresörde havayı vakumlayarak , hatta basınçlı bir şekilde
sunuyor.Daha sonrasında hatta verilen bu enerjilenmiş hava , sıvı yağlar hidrolik , pnömatik silindir , motor gibi elemanlar ile işe
dönüştürülür.

* Endüstriyel Otomasyon Teknolojilerinde
* Sağlık Uygulamalarında ( Tıbbi Anlalarda )
* İnşaat Sektöründe
* Makine imalatı sektöründe
* Paketleme & Ambalajlama sistemlerinde
* Malzeme taşıma tekniklerinde

hidrolik ve pnömatik sistemlere sıkça rastlıyoruz , ağır işlerde ; 1 tonluk , 5 tonluk yükleri kaldırmada , yüksek basınçlı presleme makinalarında
sıkça **hidrolik** tercih edilirken , ambalajlama , sağlık - tıbbi otomasyon , malzeme taşıma gibi az güç , hafiflik gerektiren
yerlerde ise sıkça **pnömatik** kullanılır.Sonuç itibari ile hidrolik ve pnömatik özelleştirilmiş sistemlerin harcinde (
bir havalı tabanca , doktorların kullandığı kesici aletler , ... ) , günümüz endüstriyel hareket teknolojisinin 
temel taşlarından biridir , elektrik makinaları ile yapılması maaliyetli , zor olduğu yerlerde , genelde ileri geri hareketin
sağlanması için sıkça bir tasarım unsuru olarak bizler tarafından tercih edilir.

- **(+) Pnömatik avantajlıdır** , çünkü pnömatik küçük basınçlarla halledilebilecek yerlerde hafifliği sağlar
bazen alüminyum bir pnömatik silindir bile sistem basıncına dayanıklı olabilir ve gerekli olan işi yerine rahatlıkla
getirebilir böylece hidrolikte kullanmak zorunda kaldığınız döküm demir , çelik iş elemanları yerine hafif pnömatik
iş elemanları ile makinenin daha hafif olmasını , mobilitesini sağlayabiliriz.

- **(+) Hidrolik avantajlıdır** , çünkü hidrolikte çok yüksek basınçlara çıkabiliyoruz , böylece devasa basınçlar altında
cisimleri rahatlıkla presleyebilir ya da çok ağır bir malzemeyi saniyeler içinde rahatlıkla bir yerden başka yere nakledebiliriz yani
**hydrualic power** > **pneumatic power** 

- **(+) Pnömatik avantajlıdır** , çünkü pnömatikte güç iletim elemanımız havadır ve güç ünitesinde bir hava tankına ihtiyaç duymayız
çünkü elimizin , vücudumuzun değdiği heryer havadır , bu yüzden pnömatikte bu konuda bir yatırım yapmaya gerek yoktur fakat hidrolikte
yağın depolanmasını sağlayacak , sürekli bakımları yapılacak bir yağ tankına kesin suret ile ihtiyaç duyulmaktadır.

- **(+) Pnömatik avantajlıdır** , çünkü , hatta yağ gibi sızıntı ihtimali olan , sızıntı halinde ortalığı kirletecek bir güç iletim
elemanı kullanmaz , havayı kullanır , bu sayede , kaçak halinde bile etrafı kirletmez , sadece sürekli hattan dışarıya sızan hava
sızıntı sesi çıkartır.Bu yüzden gıda ve sağlık sektöründeki birçok makine tasarımında pnömatik tercih edilir.

- **(+) Hidrolik avantajlıdır** , çünkü hidrolik sistemlerde akışkanın iş elemanında enerjisini yararlı bir işe dönüştürdükten sonra bir
tanka geri dönüş serüveni vardır ve bu serüvende yağ sistemden atılmaz , herhangi bir ses çıkarma riski olmaz fakat pnömatik sistemlerde
işi görülen veya sistemde fazla bulunan hava direkt olarak dışarı atılır , bunu yaparken her ne kadar günümüz teknolojisi ile
geliştirilmiş susturucular kullanılsa da ortama yayılan kaçak hava sesinin önüne geçilemez bu yüzden pnömatik sistemler hidrolik
sistemlere oranla daha sesli çalışırlar.

- **(+) Hidrolik avantajlıdır** , çünkü hidrolikte sıkıştırılabilirliği havaya göre az olan yağlar kullanılır bu sayede sistemde 
konum kontrolü kolaylaşırken , hareket düzgünlüğü doğal olarak artar , böylece yükler sarsıntı geçirmeden , düzenli olarak kaldırılabilir
indirilebilir.

Bu liste bu iki sistemi neye göre değerlendireceğinize göre daha da maddelendirilebilir , [Hidrolik ve Pnömatik Sistemlerin Karşılaştırılması]( {{ page.links[0] }} ) 
adlı makalede , hidrolik ve pnömatik sistemleri genel , güvenilirlik ve maliyet açısından bir iş güvenlikçi gözü ile de karşılaştırılmıştır.

> Bu yazıda biraz **karışıkta** olsa pnömatik ve hidrolik sistemlerin ne olduğunu neyi baz aldığını nerelerde nasıl tercih
edildiğini anlatmaya çalıştım , kısaca özetlersem ; *Eğer bir sistem yararlı iş üretmek için havanın gücünden yararlanıyor ise
pnömatik , sıvının , akışkanın ( endüstriyel alanda ; yağlar ) gücünden yararlanıyor ise hidrolik bir sistemdir.
